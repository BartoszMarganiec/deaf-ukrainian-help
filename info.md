---
layout: default
title: Podstawowe informacje
nav_order: 3
---

## Informacje

- Ukraiński/rosyjski język migowy (USL/RSL) różni się od polskiego języka migowego (PJM).
- By się porozumieć z g/Głuchym uchodźcą z Ukrainy, potrzebny jest tłumacz RSL/USL. Tłumacz PJM może pomóc ze wsparciem tłumacza USL/RSL.

## Języki migowe

- PJM - polski język migowy, język migowy używany w Polsce przez Głuchych
- USL/RSL - ukraiński/rosyjski język migowy, język migowy używany w Ukrainie i Rosji
- IS - International Sign - międzynarodowy sposób komunikacji używany w międzynarodowych kontaktach Głuchych. Większość ukraińskich Głuchych raczej go **nie zna**

## Tłumacz języka migowego

Tłumacze języka migowego są zatrudniani w różnych konfiguracjach. Najczęściej się zatrudnia:

- jednego tłumacza w przypadku załatwiania sprawy w urzędzie, kontaktu 1-1
- team tłumaczy PJM - PL (2, lub więcej) w przypadku tłumaczenia konferencji, dłuższych spotkań
- team składający się ze słyszącego i Głuchego tłumacza w razie wymagającej językowo komunikacji

Dlaczego ważne jest zaangażowanie Głuchych tłumaczy do pracy w teamie ze słyszącym tłumaczem?

1. Jest bardzo mało osób znających ukraiński język migowy i język polski foniczny;

2. Głusi tłumacze są w stanie lepiej wychwycić niuanse językowe oraz zrozumieć w pełni komunikat w języku migowym, zwłaszcza w sytuacjach stresujących jakimi są pobyt w szpitalu czy ucieczka przed wojną. Dzieje się tak, dlatego, że jest to dla nich naturalne środowisko codziennej komunikacji i mają najlepsze zdolności klarowania przekazu.

Jak wygląda takie tłumaczenie? Należy wezwać team

- głuchy tłumacz ze znajomością polskiego języka migowego (PJM) oraz drugiego języka np. ukraińskiego migowego oraz

- tłumacza słyszącego znającego język polski foniczny oraz PJM.

Głuchy tłumacz jest naprzeciwko głuchego klienta, odbiera jego informacje w języku obcym np. ukraińskim języku migowym przetwarza ją i tłumaczy ją na polski język migowy. Słyszący tłumacz odbiera informacje w PJM od głuchego tłumacza a następnie przekłada ją na język polski.

Obaj tłumacze wykonują tak samo odpowiedzialną i ciężką pracę.

[Lista tłumaczy języka migowego](/interpreters.md)
